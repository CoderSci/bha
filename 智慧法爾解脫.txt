敬禮智慧法界尊, 世出世法盡無餘,

從本不生亦不滅, 智慧法性平等中,

二取分別盡無餘, 從本解脫自解脫,

本來清淨大智慧, 離心造作自解脫,

自解脫王為法身, 解脫於餘無對待,

如我親自之所證, 於諸徒眾如是雲,

諸法之邊即有無, 正見本淨離中邊,

任何表示不能顯, 高低建立亦無有,

斷常四邊自解脫, 尋求不得亦不見,

無取諸法越諸邊, 離世出世之方分,

超越心思所行境, 無自宗派無他界,

空即不空有即無, 證即無證事無事,

刹那於邊亦無取, 遍於虛空不能計,

世出世法集於一, 無作無生本菩提,

從本任運無生滅, 不能言詮不能思,

法性從來無垢淨, 世出世法心無緣,

離心智慧法身遍, 此即平等大圓諦,

心本不系亦不解, 無所從來無所住,

去向亦無離邊表, 本解無境無受因,

諸法如幻如遊戲, 聖凡執取無餘法,

苦樂如夢無實境, 世出世法無自性,

無有自性即法身, 離心安放無實執,

法界大種無實境, 所有生滅諸緣起,

於境刹那無自性, 所現諸法如幻滅,

一如琵琶如穀響, 一如水月如鏡影,

本無執有之自心, 錯亂顯現太虛妄,

當其認識離邊時, 說為解脫並無舍,

無所從來亦無滅, 亦無住處離認識,

如夢如幻之色境, 於彼而竟執實已,

不善巧子乃錯亂, 當於本淨上解脫,

堅執不著次第松, 虛幻之法不成佛,

佛陀正法本離心, 若不了知離心智,

一切所作成有為, 錯誤所作為欺騙,

當于不錯而任運, 錯亂處與離心處,

心作處與所作法, 於彼錯亂上勵力,

僅一刹那亦不成, 法爾本解住本地,

凡有所作一切法, 如畫工所繪畫然,

雖具上妙之顏色, 不常安住漸次無,

如是由心所作法, 惟此即名為佛陀,

無疑而有希求心, 雖欲解脫實自縛,

通達大樂而離心, 本大解脫即是佛,

離于事相大智慧, 以心造作不成辦,

無作普遍大安住, 於彼無有取與舍,

所說之垢刹那無, 本來無有諸法中,

離於取捨之垢穢, 本來法爾大解脫,

智慧任運即法身, 任運圓滿諸功德,

智慧法界即是佛, 如是了別大智慧,

平等性智解脫中, 離心所作之諸法,

無事普遍大圓滿, 法爾空中得決定,

世出世相自解中, 佛陀與彼有情眾,

法爾義中皆無實, 凡所顯現越心境,

一切平等大位中, 彼彼各種心作法,

不知此義各別孰, 由作取捨心錯亂,

欲知無事智慧義, 所取所舍亦無有,

一切本來解脫中, 心解脫因亦無有,

故當安住無事體, 無事體中松緩住,

自然顯現大樂王, 無顯而了一切義,

本無見因諸法中, 所見之相自解脫,

無相離心赤裸體, 能所思邊皆離開,

無有名相不安立, 安住廣大普遍中,

此即諸佛之密意, 本來清淨離戲中,

無有高低之諸見, 亦無能修與所修,

離一切事之心者, 即大圓滿之真諦,

法身普遍之智中, 誰證誰見誰分別,

本自解脫密意顯, 平等大圓滿智中,

誰飲誰食誰嘗試, 世出世解密意顯,

大圓滿之離事果, 如彼境行及彼果,

各各造作與執著, 離事之體被蓋覆,

智慧密義中了知, 無事圓滿本性義,

離事智慧密義中, 無有境行無有果,

無見無修亦無行, 即是果位之佛陀,

法界宮中次第松, 無事各住于自然,

離於生滅與中邊, 惟是成就獨一密,

廣大普遍之作者, 大圓離事得果位,

不去而能到佛位, 得大圓滿果心要,

無作之作大智慧, 自心從本任運具,

任運佛位甚稀奇, 法身移喜磋嘉者,

此見自生亦自顯, 此中密義已如上,

離中邊智而出生, 汝等無餘空行眾,

此見即是明空體, 無垢自性本清淨,

明中若離於認識, 自入離心大樂中,

從本來空心無執, 離心而住大智慧,

能執所執之心識, 世出世間一切法,

於境無實不了知, 是為二取錯亂心,

無錯之大本淨中, 離執相之離垢心,

無分別垢赤裸現, 安住無事自顯現,

從本已來是佛陀, 若離於心而解脫,

解脫之法無對待, 無有解脫離疑求,

安住無事自顯現, 以作為心損無修,

心執著邊而自縛, 由著貪嗔有生死,

執持生死之自性, 無作自解能了知,

世出世妄皆無有, 賢善本尊惡鬼魅,

本淨體中無分別, 本來清淨大智中,

無垢普顯赤裸現, 即佛佛子之本體,

世出世二法所顯, 所謂現與空等二,

有事以及無事等, 顯現二現之諸法,

從初習氣堅固者, 於境無實以心取,

能取所取世出世, 取捨之因亦無有,

無事智慧之法王, 無思無修無所緣,

無言無說無造作, 安住智慧自顯中,

普遍廣大智慧中, 此中無有能言詮,

超越言詮與思議, 當住無說無詮中,

能了別之大樂王, 凡有所作皆不得,

安住無事自顯中, 無事離心本體現,

自生自顯是正見, 修此自生與自顯,

說為自生自顯現, 異生法中無真實,

無事體中自安住, 法亦從本淨中生,

住亦從本淨中住, 解亦從本淨中解,

本淨廣大任運中, 說為自生與自顯,

超越明空離心邊, 離邊大樂智慧中,

所謂能所取與合, 過失功德皆不染,

大樂無執本性中, 無動亦複無有變,

無變動之大智中, 說為正見自生顯,

無執無著無無為, 說無所作諸法因,

說為離事之正修, 自生自顯殊勝修,

離事勤勇住本體, 無事惟是安住此,

此修是修自生顯, 或樂或明或無念,

盡其所有覺受顯, 所取所舍法無有,

無執自解上修持, 自住離事大圓滿,

于彼安住士夫者, 大圓果位自顯現,

自顯法王之佛陀, 無事亦複無有作,

離世出世能所體, 離本體修真實上,

是即離事大圓滿, 自生自顯行勝法,

此即無取亦無舍, 離取捨住本性修,

所謂自生自顯者, 凡所顯現法爾王,

自顯亦從法爾顯, 法爾廣大解脫中,

見修無異無自性, 見在自生自顯中,

修亦自生顯莊嚴, 行在自生自顯中,

離於斷證之果者, 自生自顯自圓滿,

此即離事大圓滿, 大圓離事誰通達,

普賢佛位不行到, 法身佛位不持持,

通達堪能之士夫, 所謂佛智即是此,

離心住體為重要, 不怕死者之心要,

大圓正見最深秘, 具足堪能正士夫,

通達即得普賢位, 彼無所行甚稀奇,

甚深最極殊勝見, 為自生顯之精華,

離於疑慮之真諦, 現在如我心中藏,

空前無有殊妙法, 今乃於汝而交付,

於法界中自生顯, 移喜磋嘉心秘藏,

金剛亥母密義中, 堪能母其善修持